260 ΑΡΧΑΙΟΛΟΓΙΑΣ

μέντοι διαδοχὴν τῆς ἀρχῆς τὸν ἀδελφὸν Μονόβαζον
ἐκέλευε παραλαβεῖν, ἀμειβόμενος αὐτὸν ὅτι κατὰ τὴν
ἀποδημίαν αὐτοῦ, μετὰ τὸν τοῦ πατρὸς αὐτοῦ θάνα-
τον, πιστῶς φυλάξειεν αὐτῷ τὴν δυναστείαν. ἡ δὲ μή-
τηρ Ἑλένη τὸν τοῦ παιδὸς θάνατον ἀκούσασα βαρέως 5
μὲν ἤνεγκεν, ὥς εἰκὸς μητέρα στερομένην εὐσεβεστά-
του παιδός, παραμυθίαν δὲ ὅμως εἶχε τὴν διαδοχῆν
ἀκούσασα εἰς τὸν πρεσβύτερον αὐτῆς υίόν ἥκουσαν,
καὶ πρὸς αὐτὸν ἔσπευδεν. παραγενομένη δὲ, είς τὴν
Ἀδιαβηνὴν ού πολὺν Ἰζάτῃ τῷ παιδὶ χρόνον ἐπεβίω-β 1⁶
σευ, ἀλλὰ τῷ γήραι καὶ τῷ τῆς λύπης ἀλγήματι πιεζο-
μένη ταχέως ἀπέψυξεν. ὁ δὲ Μονόβαζος τά τε ἐκείνης
ὀστᾶ καὶ τά τοῦ ἀδελφοῦ πέμψας’ είς Ἱεροσόλυμα, θά-
ψαι προσέταξεν έν ταῖς πυραμίσιν ἃς ἡ μήτηρ κατε-
σκευάκει, τρεῖς τὸν ἀριθμόν, τρία στάδια τῆς τῶν Ἱε- 15
ροσολυμιτῶν πόλεως ἀπεχούσας.
ἀλλὰ Μονόβαζος μὲν ὁ, βασιλεὺς ὅσα κατά τὸν τῆς
5 ζωῆς χρόνον ἔπραξεν, ὕστερον ἀπαγγελοῦμεν · Φάδου
δὲ τῆς Ἰουδαίας ἐπιτροπεύοντος γόης τις ἀνήρ ‚ Θευδᾶς
ὀνόματι, πείθει τὸν πλεῖστον ὄχλον ἀναλαβόντα τὰς ει
κτήσεις ἕπεσθαι πρὸς τὸν Ἰορδάνην ποταμὸν αὐτῷ·
προφήτης γὰρ ἔλεγεν εἶναι, καὶ προστάγματι τὸν πο-
ταμὸν σχίσας δίοδον ἔφη παρέξειν αὐτοῖς ῥᾳδίαν. καὶ
ταῦτα λέγων πολλοὺς ἠπάτησεν. οὐ μὴν εἴασεν αὐτοὺς
τῆς ἀφροσύνης ὄνασθαι Φάδος, ἀλλ’ ἐξέπεμψεν ἴλην 5
ἱππέων ἐπ’ αὐτούς, ἥτις ἀπροσδόκητος ἐπιπεσοῦσα
πολλούς μὲν ἀνεῖλε πολλοὺς δὲ ζῶντας ἔλαβεν αὐτόν
τε τὸν Θευδᾶν ζωγρήσαντες ἀποτέμνουσι τὴν κεφαλὴν
καὶ κομίζουσιν εἰς Ἱεροσόλυμα.
τὰ μεν ουν συμβάντα τοῖς Ἰουδαίοις κατα τούς :e
Κουσπίου Φάδου τῆς ἐπιτροπῆς χρόνους ταῦτα ἐγέ-
2 νετο· ηλθε δὲ Φάδῳ Τιβέριος Ἀλέξανδρος διάδοχος,

