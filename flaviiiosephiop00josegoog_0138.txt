128 ΑΡΧΑΙΟΛΟΓΙΑΣ ΔΩΔΕΚΑΤΗ

ποιήσας ὅ Ἰούδας συμβάλλει τοῖς πολεμίοις, καὶ καρ-
τερῶς ἀμφοτέρων ἀγωνιζομένων καὶ τῆς μάχης μέχρι
δυσμῶν παρατεινομένης, ἰδῶν ὃ Ἰούδας τὸν Βακχίδην

καὶ τὸ κρατερὸν ἐν τῷ δεξιῷ κέρατι τυγχάνον τῆς
στρατιᾶς, παραλαβὼν τούς εὐψυχοτάτους ὥρμησεν ἐπ’ 5
ἐκεῖνο τὸ μέρος τῆς τάξεως, καὶ προσβαλων τοῖς ἐκεῖ
διασπᾷ αὐτῶν τὴν φάλαγγα. ὠσάμενος δ’ εἰς μέσους

εἰς φυγὴν αὐτοὺς ἐβιάσατο, καὶ διώκει μέχρις Ἀζᾶ
,ορους οὕτω λεγομένου. θεασάμενοι δὲ τὴν τροπὴν τὴν

ἐν τῷ δεξιῷ κέρατι οἱ τὸ εὐώνυμον ἔχοντες ἐκυκλώ- ιο
σαντο τόν Ἰούδαν διώκοντες, καὶ λαμβάνουσι μέσον
αὐτὸν κατόπιν γενόμενοι. ὃ δὲ φυγεῖν ού δυνάμενος

ἀλλὰ περιεσχημένος ὑπὸ τῶν πολεμίων, στὰς ἐμάχετο

μετὰ τῶν σὺν αὐτῷ · πολλοὺς δὲ κτείνας τῶν ἀντιπάλων

καὶ κατάκοπος γενόμενος καὶ αὐτὸς ἔπεσεν, ἐπὶ καλοῖς 15
μὲν πρότερον γεγενημένοις, ἐφ’ ὁμοίοις δέ, ὅτε άπέ-
θνησκε, τὴν ψυχὴν ἀφείς. πεσόντος δὲ Ἰούδα, πρὸς
μηδένα τὸ λοιπὸν ἀφορᾶν ἔχοντες οἱ σὺν αὐτῷ, στρα-,
τηγοῦ δὲ τοιούτου στερηθέντες ἔφυγον. λαβόντες δὲ

τὸ σῶμα παρὰ τῶν πολεμίων ὑπόσπονδον Σίμων καὶ ‘2⁰
Ἰωνάθης οἱ ἀδελφοὶ τοῦ Ἰούδα, κομίσαντες εἰς τὴν Μω-

δεεῖ κώμην, ὅπου καὶ ὁ πατὴρ αὐτῶν τέθαπτο, κη·-
δεύουσι, πενθήσαντος ἐπὶ συχνὰς αὐτὸν τοῦ πλήθους
ἡμέρας καὶ τιμήσαντος κοινῇ τοῖς νενομισμένοις. καὶ
τέλος μὲν τοιοῦτον κατέσχεν Ἰούδαν, ἄνδρα γενναῖον 25 ¹
καὶ μεγαλοπόλεμον γενόμενον, καὶτῶν τοῦ πατρὸς ἐν·- ¹
τολῶν Ματταθίου μνήμονα , καὶ πάνθ’ ὑπὲρ τῆς τῶν
πολιτῶν ἐλευθερίας καὶ δρᾶσαι καὶ παθεῖν ὑποστάντα. j
τοιοῦτος οὖν τὴν ἀρετὴν ὑπάρξας μέγιστον αὑτοῦ κλέος

καὶ μνημεῖον κατέλιπεν ἐλευθερώσας τὸ ἔθνος καὶ τῆς εο .
ι ὑπὸ Μακεδόσιν ἐξαρπάσας αὐτὸ δουλείας. καὶ τὴν θ
ἀρχιερωσύνην ἔτος τρίτον κατασχων ἀπέθανεν.

 

